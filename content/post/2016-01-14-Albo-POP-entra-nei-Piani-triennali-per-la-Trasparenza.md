---
title: Albo POP entra nei Piani Triennali per la Trasparenza
date: 2016-01-14
---

di [@giuragu](https://twitter.com/giuragu) e [@aborruso](https://twitter.com/aborruso)

In data 11/01/2016 è stato pubblicato sull'Albo Pretorio di San Giuseppe Jato l'avviso che invita alla presentazione di proposte ed osservazioni sulla bozza di Piano triennale per la trasparenza e l'integrità 2016/2018 del Comune di San Giuseppe Jato, nonchè del Piano di Prevenzione dalla Corruzione e del Codice di Comportamento ([Avviso Pubblico](http://156.54.128.62/sgjato/mc/mc_p_dettaglio.php?id_pubbl=1344)).

Direte...e quindi..la notizia qual'è?
La notizia è che a pag. 17 del documento si legge come l'Amministrazione si impegni  entro **Aprile 2016** ad implementare un sistema di **notifiche immediate** degli atti pubblicati in Albo Pretorio on line.

![](http://i.imgur.com/o13Cem3.png)

Non possiamo che trovare un gran piacere nel verificare come una Pubblica Amministrazione abbia apprezzato l'idea di Albo POP e l'abbia inserita nel proprio Piano Triennale per la Trasparenza.
Due mesi fa, all'atto del lancio di Albo POP, l'iniziativa era stata informalmente apprezzata dalla PA locale. Immaginiamo quindi e siamo  fiduciosi che il Comune di San Giuseppe Jato possa considerare l'obiettivo previsto come già raggiunto promuovendo e condividendo formalmente i [canali di notifica già esistenti](http://albopop.it/comune/sangiuseppejato).

**Viva l'Albo POP**!
