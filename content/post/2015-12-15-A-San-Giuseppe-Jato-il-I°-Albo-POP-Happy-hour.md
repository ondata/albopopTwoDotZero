---
title: A San Giuseppe Jato il I° Albo POP Happy hour
date: 2015-12-15
---

*di [@giuragu](https://twitter.com/giuragu)*

Sabato 05/12/2015 si è svolto a **San Giuseppe Jato** il **I° Albo POP Happy hour**. 

L'evento, assolutamente informale ed organizzato da [Open Data Sicilia](http://opendatasicilia.it/) presso il [Nica Cafè](https://www.facebook.com/NICA-caf%C3%A9-125338340962480/?fref=ts) ha cercato di coinvolgere i residenti con l'obiettivo di rispondere a queste semplici domande: cosa sono l'Albo Pretorio, l'Albo POP e i suoi canali di notifica? 

Un evento unico nel suo genere dove gli stessi partecipanti si sono resi protagonisti della serata tramite l'installazione "dal vivo" del canale di notifica preferito. 
Durante l'iniziativa si è potuto verificare come il canale di maggiore interesse per i locali possa essere [**Telegram**](https://telegram.org/) con il suo "[albopopsangiuseppejato](https://telegram.me/albopretoriosangiuseppejato)". Si sono quindi registrate 10 “unioni” in diretta” ma la serata ha visto il coinvolgimento di circa 20-25 cittadini. Nei giorni successivi all'Albo POP Happy hour si sono registrate ulteriori unioni segno di una crescente curiosità.

[![slide](http://i.imgur.com/VVeV626.png)](http://bit.ly/1NmzFEx)

Le slides visionate durante l'happy hour sono disponibili qui:
[http://bit.ly/1NmzFEx](http://bit.ly/1NmzFEx)

L'evento è invece stato promosso tramite facebook qui: [https://www.facebook.com/events/1730406567195175/](https://www.facebook.com/events/1730406567195175/)
